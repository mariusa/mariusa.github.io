---
layout: default
---


          <div class="section-header">
      <div class="container">
        <div class="row">

          <div class="col-lg-12">
              <h1 class="page-header">Povestiri</h1>
          </div>

        </div>
      </div> <!-- /.container -->
    </div> <!-- /.section-colored -->



    <div class="section">

      <div class="container">

          <h3>În deșert</h3>

                    <div class="row">
                              <div class="col-sm-8 col-sm-offset-0">

                    Miez de noapte. După un sfert de oră de urcuș întins, conduși de berber, ajungem gâfâind pe creasta dunei sahariene.
                    <br><br>
                    Mergem de-a lungul ei pâna în vârf. Nisipul cărămiziu și rece îmi umple nestingherit adidașii -- știe că tot ce-i în jur îi aparține.
                              Ne așezăm toți cinci, cercetați de vântul hain.<br>
                    Câinii jucauși au chef de hârjoneală. Atingerea botului umed pare un miraj în uscăciunea din jur.
                    <br><br>
                    Deasupra, o puzderie de stele strălucesc de mai mult timp decât pot întelege. Realizez că sunt doar un grăunte de nisip.
                                </div>
                                  <div class="col-sm-4">
                                              <img src="assets/desert.jpg" class="img-responsive" title="">
                                            </div>
                        </div>

<br><br>



<h3>Speranță</h3>

          Nechezatul dureros, neobișnuit de puternic pentru animalul slăbit, sperie păsările din jur.
<br><br>
De obicei atent să meargă ferit, Ronan nici măcar nu tresări de data asta. Era prea obosit după două zile și o noapte de mers.
          Sângele său era amestecat cu al calului, pecetluind parcă într-un ritual pământesc legătura lor atât de trainică.
          Mâna lui Ronan îi dăduse prima înghițitură de iarbă proaspătă, firavă după iarna grea în care se născuse.
          Fuseseră împreună când tatăl său l-a învățat să prindă pești din râul învolburat, când s-a întrebat cine sunt sufletele din spatele luminițelor de pe cer, și când a luat-o pe Koro de acasă pentru a serba împreună înflorirea liliacului.
<br><br>
Vremurile acelea păreau atât de îndepărtate acum, la numai două răsărituri după atacul tribului nomad.
          Cu cei mai puternici bărbați plecați la vânătoare, nu avusesera nicio șansă.
          A realizat asta abia după ce a văzut-o pe Koro căzând, străpunsă de lama lăcrimândă a toporului. Tăierea capului făptașului, cu fața vopsită în dungi de indigo și roibă, nu-i adusese nicio alinare.
<br><br>
Pe drum nu se gândise decât la nenumăratele căi în care ar fi putut evita totul. Dacă ar fi explorat ținutul din nord mai târziu, i-ar fi văzut venind cu câteva zile înainte.
          Dacă ar fi mers cu Koro la părinții lui în loc să fi amânat plecarea. Dacă...
<br><br>
Prea mulți Dacă. Va trebui să trăiasca cu ei tot restul vieții. Da, de asta era sigur: va trebui să trăiască.
          Auzi scâncetul familiar, și norii i se mai risipiră din privirea ce i se îndreptă în jos. Ochii lui Koro îi zâmbeau plini de speranță din pruncul prins în blana albă la pieptul său.
<br><br>


      </div><!-- /.container -->

    </div><!-- /.section -->
